<?xml version='1.0' encoding='UTF-8'?>
<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0"><channel><title>Liberal.gr - Diethni-themata</title><link>liberal.gr//liberal_category_diethni-themata.xml</link><description>Arthra apo Liberal.gr Katigorias diethni-themata.</description><atom:link href="liberal.gr//liberal_category_diethni-themata.xml" rel="self"/><docs>http://www.rssboard.org/rss-specification</docs><generator>python-feedgen</generator><language>en</language><lastBuildDate>Tue, 05 Sep 2023 13:29:03 +0000</lastBuildDate><item><title>Μπορέλ: Ευρωπαίος διπλωμάτης κρατείται στο Ιράν εδώ και περισσότερο από 500 ημέρες</title><link>https://liberal.gr/diethni-themata/mporel-eyropaios-diplomatis-krateitai-sto-iran-edo-kai-perissotero-apo-500-imeres</link><description><![CDATA[<div class="row article__body">
<div class="col overflow-hidden js-article-body-wrapper js-article-471109">
<div><p>Ο επικεφαλής της ευρωπαϊκής διπλωματίας <strong>Ζοζέπ Μπορέλ</strong> παραδέχθηκε ότι <strong>Ευρωπαίος διπλωμάτης,</strong> σουηδικής υπηκοότητας, <strong>κρατείται</strong> στο Ιράν εδώ και περισσότερο από<strong> 500 ημέρες.</strong>
</p>
<p>Η Σουηδία αρνήθηκε ωστόσο να επιβεβαιώσει την ταυτότητά του.
</p>
<p>Ο Μπορέλ αναφέρθηκε στην περίπτωση του Σουηδού Γιόχαν Φλοντέρους, αποκαλύπτοντας την ταυτότητά του και την ιδιότητά του ως Ευρωπαίου διπλωμάτη, κατά την άτυπη σύνοδο των υπουργών Ανάπτυξης της Ευρωπαϊκής Ένωσης στο Κάντιθ της Ισπανίας.
</p>
<p>Ο Μπορέλ διαβεβαίωσε, μιλώντας στους δημοσιογράφους πριν από την έναρξη της συνόδου, ότι ο ίδιος και οι υπηρεσίες του «εργάζονται αδιάκοπα» για να επιτύχουν την απελευθέρωση του διπλωμάτη, ο οποίος βρίσκεται σε ιρανική φυλακή από τις 17 Απριλίου 2022.
</p>
<p>Η Σουηδία ζήτησε χθες από το Ιράν την απελευθέρωση ενός Σουηδού πολίτη που κρατείται αυθαιρέτως, χωρίς να επιβεβαιώσει την ταυτότητά του.
</p>
<p>«Αυτός ο Σουηδός πολίτης <strong>στερείται</strong> αυθαιρέτως την <strong>ελευθερία</strong> του και θα πρέπει να απελευθερωθεί αμέσως. Αυτό ζητήθηκε από τις ιρανικές αρχές», αναφέρεται σε χθεσινό mail που στάλθηκε στο Γαλλικό Πρακτορείο (AFP) από το σουηδικό υπουργείο Εξωτερικών.
</p>
<p>Οι <strong>New York Times</strong> αποκάλυψαν χθες ότι πρόκειται για τον Γιόχαν Φλοντέρους, 33χρονο Σουηδό, που εργάζεται στις διπλωματικές υπηρεσίες της Ευρωπαϊκής Ένωσης. Συνελήφθη στην Τεχεράνη στις 17 Απριλίου 2022 καθώς ετοιμαζόταν να επιβιβασθεί στο αεροπλάνο της επιστροφής έπειτα από τουριστική επίσκεψη στο Ιράν.
</p>
<p>Ούτε οι σουηδικές αρχές, ούτε η Ευρωπαϊκή Ένωση είχαν μέχρι στιγμής θελήσει να επιβεβαιώσουν την ταυτότητά του.
</p>
<p>Το Ιράν ανακοίνωσε το Ιούλιο του 2022 τη σύλληψη ενός Σουηδού για «κατασκοπεία», σε μία περίοδο έντασης στις σχέσεις της Τεχεράνης με τη Στοκχόλμη.
</p>
<p>«Γνωρίζουμε το περιστατικό και παρακολουθούμε από κοντά την περίπτωση Σουηδού που κρατείται στο Ιράν», δήλωσε χθες εκπρόσωπος της Ευρωπαϊκής Επιτροπής.
</p>
</div>

</div>
</div>]]></description><guid isPermaLink="false">https://liberal.gr/diethni-themata/mporel-eyropaios-diplomatis-krateitai-sto-iran-edo-kai-perissotero-apo-500-imeres</guid><enclosure url="https://static.liberal.gr/styles/liberal_article_image/s3/2023-09/1693904104738_ap23166414496730.jpg?VersionId=V8ZkyKa8qcWw0SM2tCBAGrJ7hu0xEliv&amp;itok=RFNC7jX6" length="0" type="image/jpeg"/><pubDate>Tue, 05 Sep 2023 11:55:00 -0800</pubDate></item><item><title>Γαλλία: Ρεκόρ θερμοκρασιών καταγράφονται τον Σεπτέμβριο στη χώρα</title><link>https://liberal.gr/diethni-themata/gallia-rekor-thermokrasion-katagrafontai-ton-septembrio-sti-hora</link><description><![CDATA[<div class="row article__body">
<div class="col overflow-hidden js-article-body-wrapper js-article-471113">
<div><p>Το καλοκαίρι τελείωσε, αλλά <strong>ασυνήθιστη ζέστη εξακολουθεί</strong> να επικρατεί σε μεγάλο μέρος της <strong>Γαλλίας </strong>αυτήν την εβδομάδα, με το θερμόμετρο να αγγίζει σχεδόν τους <strong>39 βαθμούς Κελσίου</strong> στο κεντροδυτικό τμήμα της χώρας χθες, Δευτέρα (05/09), και να αναμένεται να φτάσει σήμερα τους 35 ή 36 βαθμούς στο κεντρικό και το νοτιοδυτικό τμήμα της.
</p>
<p>«Με μέση θερμοκρασία στη Γαλλία 25,1 βαθμών Κελσίου (εθνικός δείκτης θερμότητας, ο μέσος όρος των θερμοκρασιών τη νύχτα και την ημέρα σε ένα σύνολο αντιπροσωπευτικών σταθμών της μητροπολιτικής Γαλλίας), η Δευτέρα 4 Σεπτεμβρίου του 2023 ήταν <strong>η πιο ζεστή ημέρα </strong>που έχει παρατηρηθεί Σεπτέμβριο, καταρρίπτοντας το προηγούμενο ρεκόρ των 24,7 βαθμών Κελσίου της 4ης Σεπτεμβρίου του 1949», αναφέρει η Météo-France.
</p>
<p>Στο άκρο της Βρετάνης, στη δυτική Γαλλία, η Βρέστη έζησε την πιο ζεστή ημέρα της στη διάρκεια του 2023, με το θερμόμετρο να δείχνει 30,6 βαθμούς Κελσίου, επιβεβαίωσε η δημόσια υπηρεσία, καταρρίπτοντας τα ρεκόρ.
</p>
<p>Στο Παρίσι η θερμοκρασία ανερχόταν χθες σε 31,5 βαθμούς Κελσίου, κατά την τρίτη συναπτή ημέρα που το θερμόμετρο ξεπερνούσε τους 30 βαθμούς Κελσίου, ενώ και την υπόλοιπη εβδομάδα αναμένεται να κάνει την ίδια ζέστη: 34 βαθμοί Κελσίου προβλέπονται για σήμερα το απόγευμα, με την σημερινή ημέρα να αναμένεται να είναι η πιο ζεστή της εβδομάδας.
</p>
<p>Ρεκόρ θερμοκρασιών για Σεπτέμβριο καταγράφηκαν χθες και στο Πουατιέ, στην κεντροδυτική Γαλλία, όπου το θερμόμετρο έφτασε τους 37 βαθμούς Κελσίου, την Εξ-αν-Προβάνς, στη νοτιοανατολική, που κατέγραψε 35,1 βαθμούς ή την Μπουρζ, στην κεντρική, όπου το θερμόμετρο έδειχνε 36 βαθμούς, σύμφωνα με προσωρινά στοιχεία.
</p>
<p>Στο Μονμοριγιόν, στο γεωγραφικό διαμέρισμα της Βιέν, στην κεντροδυτική Γαλλία, η θερμοκρασία έφτασε τους 38,8 βαθμούς Κελσίου, καταρρίπτοντας το προηγούμενο ρεκόρ που είχε καταγραφεί μόλις πέρυσι.
</p>
<p>Σήμερα οι μέγιστες θερμοκρασίες που αναμένονται θα κυμαίνονται μεταξύ 30 και 34 βαθμών Κελσίου σχεδόν σε όλη τη χώρα.
</p>
<p>Η αξιοσημείωτη αυτή ζέστη για την εποχή του φθινοπώρου συνάδει με τις παρατηρήσεις των κλιματολόγων, σύμφωνα με τους οποίους οι κλιματικές αλλαγές που οφείλονται στην ανθρώπινη δραστηριότητα όχι μόνον αυξάνουν την σοβαρότητα των κυμάτων καύσωνα, αλλά και την πρώιμη ή την καθυστερημένη έλευσή τους.
</p>
<p>Ο καιρός δεν αναμένεται να δροσίσει πριν από την Κυριακή.
</p>
</div>

</div>
</div>]]></description><guid isPermaLink="false">https://liberal.gr/diethni-themata/gallia-rekor-thermokrasion-katagrafontai-ton-septembrio-sti-hora</guid><enclosure url="https://static.liberal.gr/styles/liberal_article_image/s3/2023-09/1693905106138_thermokrasia4.jpg?VersionId=KWHnM8umzXGZz.Sy8w2d7Rw648hBiC84&amp;itok=nb1phqPi" length="0" type="image/jpeg"/><pubDate>Tue, 05 Sep 2023 12:13:00 -0800</pubDate></item><item><title>Κίεβο: Δεν αναμένουμε αλλαγές στην κατάσταση με τα σιτηρά μετα τη συνάντηση Ερντογάν - Πούτιν</title><link>https://liberal.gr/diethni-themata/kiebo-den-anamenoyme-allages-stin-katastasi-me-ta-sitira-meta-ti-synantisi-erntogan</link><description><![CDATA[<div class="row article__body">
<div class="col overflow-hidden js-article-body-wrapper js-article-471114">
<div><p>Η <strong>Ουκρανία</strong> δεν περιμένει αλλαγές στην κατάσταση όσον αφορά τις <strong>εξαγωγές της σιτηρών</strong> μετά τις συνομιλίες που είχαν χθες, Δευτέρα, ο Ρώσος πρόεδρος Βλαντίμιρ Πούτιν με τον Τούρκο ομόλογό του Ρετζέπ Ταγίπ Ερντογάν, δήλωσε σήμερα ουκρανική υψηλόβαθμη κυβερνητική πηγή.
</p>
<p>Ο <strong>Τούρκος πρόεδρος </strong>δήλωσε ότι ο διάδρομος εξαγωγών ουκρανικών σιτηρών ήταν το πιο σημαντικό ζήτημα στις συνομιλίες του με τον <strong>Πούτιν </strong>και ότι πιστεύει πως θα μπορούσε να βρεθεί σύντομα μια λύση για την αναβίωση της υπό την αιγίδα του ΟΗΕ συμφωνίας της Μαύρης Θάλασσας για τις εξαγωγές σιτηρών.
</p>
</div>

</div>
</div>]]></description><guid isPermaLink="false">https://liberal.gr/diethni-themata/kiebo-den-anamenoyme-allages-stin-katastasi-me-ta-sitira-meta-ti-synantisi-erntogan</guid><enclosure url="https://static.liberal.gr/styles/liberal_article_image/s3/2023-09/1693905413814_ap23222711804723.jpg?VersionId=iRQwyRTbFQNRPHQI1kzcD.WncshqB_pw&amp;itok=r6ggpQBk" length="0" type="image/jpeg"/><pubDate>Tue, 05 Sep 2023 12:17:00 -0800</pubDate></item><item><title>Ερντογάν: Θα συζητήσω για τη συμφωνία της Μαύρης Θάλασσας με τον Γκουτέρες στη Ν.Υόρκη</title><link>https://liberal.gr/diethni-themata/erntogan-tha-syzitiso-gia-ti-symfonia-tis-mayris-thalassas-me-ton-gkoyteres-syntoma</link><description><![CDATA[<div class="row article__body">
<div class="col overflow-hidden js-article-body-wrapper js-article-471123">
<div><p>Ο πρόεδρος Ταγίπ Ερντογάν δήλωσε ότι η Τουρκία βρίσκεται σε στενή επαφή με τα Ηνωμένα Έθνη για την αναβίωση της πρωτοβουλίας για τα σιτηρά της Μαύρης Θάλασσας και ότι θα το συζητήσει με τον Γενικό Γραμματέα Αντόνιο Γκουτέρες στη γενική συνέλευση του Οργανισμού αυτό το μήνα, όπως μετέδωσαν τα τουρκικά μέσα ενημέρωσης.
</p>
<p>Μιλώντας σε δημοσιογράφους μετά από συνομιλίες στη Ρωσία με τον Βλαντιμίρ Πούτιν, ο Ερντογάν αναφέρθηκε από το TRT, το HaberTurk και άλλους ραδιοτηλεοπτικούς φορείς λέγοντας ότι η τελευταία πρόταση του ΟΗΕ επιδιώκει να αντιμετωπίσει ορισμένα ρωσικά αιτήματα. Περιλάμβανε έναν μηχανισμό παρόμοιο με το σύστημα πληρωμών SWIFT και ότι οι εργασίες βρίσκονται σε εξέλιξη όσον αφορά την ασφάλιση πλοίων, είπε.
</p>
<p>Η Γενική Συνέλευση του ΟΗΕ έχει οριστεί για τις 18-26 Σεπτεμβρίου στη Νέα Υόρκη.
</p>
</div>

</div>
</div>]]></description><guid isPermaLink="false">https://liberal.gr/diethni-themata/erntogan-tha-syzitiso-gia-ti-symfonia-tis-mayris-thalassas-me-ton-gkoyteres-syntoma</guid><enclosure url="https://static.liberal.gr/styles/liberal_article_image/s3/2023-09/1693908986536_ap23247536125837.jpg?VersionId=eCLQEQWK0gMeC.YtNvkqS3yMuBvGH2dB&amp;itok=lyZtVLkX" length="0" type="image/jpeg"/><pubDate>Tue, 05 Sep 2023 13:16:00 -0800</pubDate></item><item><title>Κένυα - Αφρικανική Σύνοδος: Ανακοινώθηκαν οι πρώτες δεσμεύσεις για πράσινες επενδύσεις στην ήπειρο</title><link>https://liberal.gr/diethni-themata/kenya-afrikaniki-synodos-anakoinothikan-oi-protes-desmeyseis-gia-prasines</link><description><![CDATA[<div class="row article__body">
<div class="col overflow-hidden js-article-body-wrapper js-article-471129">
<div><p>Τα <strong>Ηνωμένα Αραβικά Εμιράτα</strong> δεσμεύθηκαν σήμερα Τρίτη (05/09) <strong>να προσφέρουν 4,5 δισεκ. δολάρια</strong> για<strong> επενδύσεις σε καθαρή ενέργεια </strong>στην<strong> Αφρική</strong>, στη διάρκεια της πρώτης αφρικανικής συνόδου για το κλίμα που διεξάγεται στο Ναϊρόμπι της Κένυας με στόχο <strong>να αναδειχθεί η ήπειρος σε πράσινη δύναμη</strong>.
</p>
<p>Κατά την έναρξη της συνόδου χθες, Δευτέρα (04/09), ο Ουίλιαμ Ρούτο, πρόεδρος της Κένυας, εκτίμησε ότι η Αφρική έχει «μια ασύγκριτη ευκαιρία» να αναπτυχθεί, συμμετέχοντας παράλληλα στη μάχη κατά της υπερθέρμανσης του πλανήτη, αν καταφέρει να προελκύσει επενδύσεις.
</p>
<p>Τα Εμιράτα, που θα φιλοξενήσουν την επόμενη διάσκεψη του ΟΗΕ για το Κλίμα (COP28) στο Ντουμπάι στα τέλη του έτους, ανακοίνωσαν την πρώτη οικονομική δέσμευση της συνόδου.
</p>
<p>Ο Σουλτάν αλ Τζαμπέρ, επικεφαλής της εθνικής πετρελαϊκής εταιρείας των Εμιράτων (ADNOC) και της κρατικής εταιρείας ανανεώσιμων πηγών ενέργειας Masdar, δήλωσε ότι η επένδυση αυτή «θα απελευθερώσει τις δυνατότητες της Αφρικής να πετύχει μια αειφόρο ευημερία».
</p>
<p>Συνεταιρισμός εταιρειών, ανάμεσά τους και η Masdar, θα βοηθήσει στην παραγωγή 15 γιγαβάτ καθαρής ενέργειας ως το 2025, διευκρίνισε ο αλ Τζάμπερ, που θα προεδρεύσει και των συζητήσεων στην COP28.
</p>
<p>Επικεφαλής κρατών και κυβερνήσεων, αλλά και οικονομικά στελέχη από την Αφρική και αλλού συνεδριάζουν στο Ναϊρόμπι με αφορμή αυτή την ιστορική σύνοδο.
</p>
<p>Παρά τον πλούτο της σε φυσικούς πόρους, μόνο το 3% των ενεργειακών επενδύσεων παγκοσμίως γίνονται στην Αφρική.
</p>
<p>Ο γενικός γραμματέας του ΟΗΕ Αντόνιο Γκουτέρες κάλεσε σήμερα την παγκόσμια κοινότητα να κάνει την Αφρική «υπερδύναμη των ανανεώσιμων πηγών ενέργειας». «Οι ανανεώσιμες πηγές ενέργειας μπορούν να γίνουν το αφρικανικό θαύμα», τόνισε.
</p>
<p>Παράλληλα ο Γκουτέρες κάλεσε τους ηγέτες των χωρών της G20, που συναντώνται το Σαββατοκύριακο στην Ινδία, «να αναλάβουν τις ευθύνες τους» στη μάχη κατά της κλιματικής αλλαγής.
</p>
<h3>Το βάρος του χρέους</h3>
<p>Η μετάβαση των αναπτυσσόμενων χωρών προς την πράσινη ενέργεια είναι κρίσιμης σημασίας για να επιτευχθεί ο στόχος της Συμφωνίας του Παρισιού για το Κλίμα, να περιοριστεί δηλαδή η άνοδος της παγκόσμιας θερμοκρασίας στον 1,5 βαθμό Κελσίου σε σχέση με την προβιομηχανική εποχή.
</p>
<p>Για να γίνει αυτό ο Διεθνής Οργανισμός Ενέργειας έχει εκτιμήσει πως οι επενδύσεις στις αναπτυσσόμενες χώρες πρέπει να φτάσουν τα 2 τρισεκ. δολάρια (1,8 τρισεκ. ευρώ) την επόμενη δεκαετία.
</p>
<p>Οι συμμετέχοντες στη σύνοδο ζήτησαν επίσης να γίνουν μεταρρυθμίσεις στις παγκόσμιες οικονομικές δομές, ώστε να συμβαδίζουν με τους κλιματικούς στόχους. Ο αλ Τζαμπέρ ζήτησε κυρίως από τους διεθνείς θεσμούς να μειώσουν το βάρος του χρέους που παραλύει πολλές αφρικανικές χώρες.
</p>
<p>«Η Αφρική κρατά το κλειδί για την επιτάχυνση της απανθρακοποίησης της παγκόσμιας οικονομίας. Δεν είμαστε απλώς μια ήπειρος πλούσια σε πόρους. Είμαστε μια δύναμη με ανεκμετάλλευτες ικανότητες, που επιθυμεί να συμμετάσχει και να είναι ανταγωνιστική επί ίσοις όροις στις παγκόσμιες αγορές», υπογράμμισε ο Ρούτο χθες.
</p>
<h3>Κοινό όραμα</h3>
<p>Ωστόσο, η έμφαση που δίνεται στη σύνοδο σε θέματα χρηματοδότησης προκαλεί την αντίθεση κάποιων ακτιβιστών υπέρ του κλίματος.
</p>
<p>Χθες εκατοντάδες άνθρωποι διαδήλωσαν κοντά στον χώρο όπου διεξάγεται η σύνοδος για να καταγγείλουν «τον μεγάλο συμβιβασμό σε ό,τι αφορά την ατζέντα» της συνόδου, η οποία, όπως εκτιμούν, θα επικεντρωθεί στα συμφέροντα των πλούσιων χωρών.
</p>
<h3>Η σύνοδος αυτή έχει επίσης στόχο να διαμορφώσει ένα κοινό, αφρικανικό όραμα για την ανάπτυξη και το κλίμα.</h3>
<p>Με την πρώτη Αφρικανική Σύνοδο για το κλίμα ξεκινά μια περίοδος τεσσάρων μηνών, στη διάρκεια των οποίων θα διεξαχθούν διαπραγματεύσεις σε διεθνές επίπεδο, με κορύφωση τη μάχη για το τέλος των ορυκτών καυσίμων στη διάρκεια της COP28 στο Ντουμπάι από το τέλος Νοεμβρίου ως τις αρχές Δεκεμβρίου.
</p>
</div>

</div>
</div>]]></description><guid isPermaLink="false">https://liberal.gr/diethni-themata/kenya-afrikaniki-synodos-anakoinothikan-oi-protes-desmeyseis-gia-prasines</guid><enclosure url="https://static.liberal.gr/styles/liberal_article_image/s3/2023-09/1693910357700_kenya.jpg?VersionId=CKy2c13jUQEuSS1EqfAembpLjH7JeDqz&amp;itok=HQjzpMV4" length="0" type="image/jpeg"/><pubDate>Tue, 05 Sep 2023 13:39:00 -0800</pubDate></item><item><title>Κρεμλίνο: Δεν επιβεβαιώνει την Συνάντηση Κορυφής Πούτιν - Κιμ στη Μόσχα</title><link>https://liberal.gr/diethni-themata/kremlino-den-epibebaionei-tin-synantisi-koryfis-poytin-kim-sti-mosha</link><description><![CDATA[<div class="row article__body">
<div class="col overflow-hidden js-article-body-wrapper js-article-471136">
<div><p>Η Μόσχα <strong>αρνήθηκε</strong> σήμερα να <strong>επιβεβαιώσει</strong> την πληροφορία της Ουάσινγκτον για την διεξαγωγή προσεχώς συνάντησης κορυφής μεταξύ του Ρώσου προέδρου Βλαντίμιρ Πούτιν και του ηγέτη της Βόρειας Κορέας Κιμ Γιονγκ Ουν, αλλά αναφέρθηκε στην <strong>πιθανότητα διοργάνωσης</strong> κοινών <strong>στρατιωτικών ασκήσεων.</strong>
</p>
<p>«Όχι, δεν μπορούμε να επιβεβαιώσουμε, δεν έχουμε τίποτε να δηλώσουμε επί του θέματος αυτού», δήλωσε ο <strong>εκπρόσωπος του Κρεμλίνου</strong> Ντμίτρι Πεσκόφ απαντώντας σε δημοσιογράφους σχετικά με τους ισχυρισμούς του Λευκού Οίκου.
</p>
<p>Χθες, Δευτέρα, η Ουάσινγκτον ανακοίνωσε ότι οι μυστικές διαπραγματεύσεις για την παράδοση όπλων από την Πιονγκγιάνγκ για την πολεμική μηχανή της Μόσχας προχωρούν «ενεργά».
</p>
<p><a href="../diethni-themata/kim-giongk-oyn-synantisi-me-ton-poytin-sti-rosia-ton-septembrio" rel="noopener" target="_blank">Σύμφωνα με την αμερικανική εφημερίδα The New York Times</a>, το Κρεμλίνο επιδιώκει να εξασφαλίσει από τη Βόρεια Κορέα οβίδες πυροβολικού και αντιαρματικές ρουκέτες, ενώ ο Κιμ επιδιώκει τεχνολογίες αιχμής για δορυφόρους και πυρηνοκίνητα υποβρύχια, όπως και επισιτιστική βοήθεια.
</p>
<p>Για την Ουάσινγκτον, <strong>συμφωνίες</strong> αυτού του είδους στον τομέα των <strong>εξοπλισμών</strong> «θα <strong>παραβίαζαν</strong> τις αποφάσεις του Συμβουλίου Ασφαλείας» του ΟΗΕ το οποίο έχει επιβάλει κυρώσεις στη Βόρεια Κορέα.
</p>
<p>Αμερικανοί <strong>αξιωματούχοι</strong> δήλωσαν στους New York Times ότι ο Κιμ θα μεταβεί πιθανόν με θωρακισμένο τρένο αυτόν τον μήνα στο Βλαδιβοστόκ, στην ακτή της Ρωσίας στον Ειρηνικό, που βρίσκεται κοντά στη Βόρεια Κορέα, για να συναντήσει εκεί τον Πούτιν.
</p>
<p>Το Βλαδιβοστόκ φιλοξενεί από τις 10 ως τις 13 Σεπτεμβρίου το <strong>Ανατολικό Οικονομικό Φόρουμ,</strong> στο οποίο μετείχαν πέρυσι εκπρόσωποι 68 χωρών.
</p>
<p>Εξάλλου ο <strong>υπουργός Άμυνας</strong> της <strong>Ρωσίας</strong> Σεργκέι Σοϊγκού ανακοίνωσε χθες, Δευτέρα, ότι οι δύο χώρες θα συζητήσουν την πιθανότητα να διοργανώσουν κοινά στρατιωτικά γυμνάσια.
</p>
<p>«Συζητάμε με όλους, συμπεριλαμβανομένης της Βόρειας Κορέας. Γιατί όχι; Είναι γείτονές μας», σημείωσε ο υπουργός, σύμφωνα με δήλωσή του την οποία επικαλέστηκε το ρωσικό πρακτορείο ειδήσεων TASS.
</p>
</div>

</div>
</div>]]></description><guid isPermaLink="false">https://liberal.gr/diethni-themata/kremlino-den-epibebaionei-tin-synantisi-koryfis-poytin-kim-sti-mosha</guid><enclosure url="https://static.liberal.gr/styles/liberal_article_image/s3/2023-09/1693912762814_shutterstock1385497733.jpg?VersionId=.u_X.LiJRoL.dmIC7eCjF9r5MO_x8Qvz&amp;itok=ROodSaic" length="0" type="image/jpeg"/><pubDate>Tue, 05 Sep 2023 14:19:00 -0800</pubDate></item><item><title>Ηνωμένο Βασίλειο: Πτώχευσε ο δήμος του Μπέρμιγχαμ</title><link>https://liberal.gr/diethni-themata/inomeno-basileio-ptoheyse-o-dimos-toy-mpermigham</link><description><![CDATA[<div class="row article__body">
<div class="col overflow-hidden js-article-body-wrapper js-article-471142">
<div><p>Το Δημοτικό Συμβούλιο του <strong>Μπέρμιγχαμ </strong>κατέθεσε <strong>αίτηση πτώχευσης</strong>. Το συμβούλιο, επλήγη μεταξύ άλλων από το κόστος της ισοτίμησης των μισθών που ανέβηκε στο 1 δισ. λίρες ενώ είχε ήδη ανακοινώσει πάγωμα των μη βασικών δαπανών.
</p>
<p>Απέδωσαν την οικονομική κρίση του συμβουλίου σε «μακροχρόνια ζητήματα», συμπεριλαμβανομένων <strong>αξιώσεων ισότητας αμοιβών</strong>, καθώς και <strong>επιπλοκών </strong>από την εφαρμογή ενός νέου συστήματος πληροφορικής.
</p>
<p>Σύμφωνα με την ΕΡΤ, το συμβούλιο κατέφυγε στην ανακοίνωση του άρθρου 114 – που βασικά σημαίνει παραδοχή ότι δεν μπορεί να διαχειριστεί την «καταστροφική οικονομική κρίση χωρίς βοήθεια».
</p>
<p>Η έκδοση του Άρθρου 114 ισοδυναμεί με πλήρη παράδοση, σημαίνει ότι οι υπεύθυνοι δεν μπορούν να δουν μια διέξοδο από το χάος χωρίς υποστήριξη και παρέμβαση, συνήθως αφορά έκκληση προς την κυβέρνηση για βοήθεια.
</p>
<p>«Η σημερινή ανακοίνωση για έκδοση του άρθρου 114 είναι ένα απαραίτητο βήμα, καθώς επιδιώκουμε να επαναφέρουμε την πόλη μας σε μία υγιή οικονομική βάση, ώστε να μπορέσουμε να οικοδομήσουμε μια ισχυρότερη πόλη για τους κατοίκους μας.
</p>
<p>Παρά τις προκλήσεις που αντιμετωπίζουμε, θα δώσουμε προτεραιότητα στις βασικές υπηρεσίες στις οποίες βασίζονται οι κάτοικοι μας, σύμφωνα με τις αξίες μας για υποστήριξη των πιο ευάλωτων», γράφει η ανακοίνωση του Δημοτικού Συμβουλίου του Μπέρμιγχαμ.
</p>
</div>

</div>
</div>]]></description><guid isPermaLink="false">https://liberal.gr/diethni-themata/inomeno-basileio-ptoheyse-o-dimos-toy-mpermigham</guid><enclosure url="https://static.liberal.gr/styles/liberal_article_image/s3/2023-09/1693918209609_shutterstock641391172.jpg?VersionId=RICco7_EF1q3P7wXzrO75QdfQ6L66NFG&amp;itok=06yeMpze" length="0" type="image/jpeg"/><pubDate>Tue, 05 Sep 2023 15:04:00 -0800</pubDate></item><item><title>Γερμανία: Ανεπαρκής η κυβερνητική πολιτική για το κλίμα, εκτιμούν πολίτες και ειδικοί</title><link>https://liberal.gr/diethni-themata/germania-aneparkis-i-kybernitiki-politiki-gia-klima-ektimoyn-polites-kai-eidikoi</link><description><![CDATA[<div class="row article__body">
<div class="col overflow-hidden js-article-body-wrapper js-article-471144">
<div><p><strong>Απογοητευμένοι </strong>από το έργο της <strong>ομοσπονδιακής κυβέρνησης</strong> για την<strong> προστασία του κλίματος</strong>, δηλώνουν τουλάχιστον οι μισοί Γερμανοί, με τον υπουργό Οικονομίας Ρόμπερτ Χάμπεκ να γίνεται ο κύριος αποδέκτης της δυσαρέσκειας. <strong>«Ανεπαρκή»</strong> όμως θεωρούν τ<strong>ην κλιματική πολιτική </strong>της <strong>Γερμανίας</strong> και <strong>διεθνείς ειδικοί</strong>.
</p>
<p>Σύμφωνα με έρευνα του Ινστιτούτου Forsa για λογαριασμό των ιδιωτικών τηλεοπτικών σταθμών RTL/ntv, μόνο το 23% των ερωτηθέντων θεωρεί ότι η κυβέρνηση κάνει ό,τι πρέπει για την προστασία του περιβάλλοντος και του κλίματος. Το 51% δηλώνει αντιθέτως ότι κάνει «πολύ λίγα», ενώ ταυτόχρονα το 76% εκτιμά ότι η κυβέρνηση, στα σχέδιά της για την κλιματική πολιτική, δίνει πολύ μικρή σημασία στις οικονομικές δυνατότητες των πολιτών.
</p>
<p>Το 60% των ερωτηθέντων πιστεύει επίσης ότι ο υπουργός Οικονομίας Ρόμπερτ Χάμπεκ και γενικότερα οι Πράσινοι θέτουν με τις πολιτικές τους σε κίνδυνο τη Γερμανία ως επιχειρηματικό κέντρο. Το 59% δηλώνει μάλιστα ότι οι Πράσινοι ευθύνονται εν μέρει και για την αύξηση των ποσοστών της Εναλλακτικής για τη Γερμανία (AfD) στις δημοσκοπήσεις. Ειδικά στις ανατολικές περιοχές της χώρας, το ποσοστό αυτό ανέρχεται σε 75%. Συγκεκριμένα ο κ. Χάμπεκ φαίνεται ότι έχει απογοητεύσει τους πολίτες με τις επιδόσεις του στο υπουργείο Οικονομίας. Μόνο το 11% εκτιμά ότι τα πηγαίνει καλύτερα του αναμενόμενου και το 48% εκφράζει την ακριβώς αντίθετη άποψη.
</p>
<p>Παρόμοια είναι όμως και η εκτίμηση των ειδικών για τις προσπάθειες της ομοσπονδιακής κυβέρνησης σε σχέση με το κλίμα. Στην τελευταία έκθεσή του, το διεθνές Ινστιτούτο «NewClimate» δίνει στη Γερμανία τον βαθμό «ανεπαρκής», ενώ επαινεί μόνο το εθνικό ενιαίο εισιτήριο των 49 ευρώ/μήνα. Στην έκθεση επισημαίνεται μεταξύ άλλων ότι «η Γερμανία φαίνεται να έχει εγκαταλείψει τον δικό της στόχο προστασίας του κλίματος για το 2030», ο οποίος προβλέπει μείωση των εκπομπών αερίων του θερμοκηπίου κατά 60% σε σχέση με το 1990.
</p>
<p>«Η πολιτική της κυβέρνησης δεν επαρκεί για την επίτευξη του στόχου. Ενόψει της κλιματικής καταστροφής που πλησιάζει, ο κυβερνητικός συνασπισμός θα πρέπει να συσπειρωθεί, να ακολουθήσει τα επιστημονικά ευρήματα και να τεθεί σε κατάσταση έκτακτης ανάγκης, αντί να εμπλέκεται μόνο σε κομματικές πολιτικές», δηλώνει ο εκπρόσωπος του Ινστιτούτου Νίκλας Χένε και τονίζει ότι «είναι απαράδεκτο για τη Γερμανία, ως μία από τις πλουσιότερες χώρες στον κόσμο, να μη συμμορφώνεται με τους ίδιους τους κανόνες της και να μην εφαρμόζει ακόμη και απλά μέτρα, όπως η εισαγωγή γενικού ορίου ταχύτητας στους αυτοκινητοδρόμους».
</p>
<p>Στα θετικά της γερμανικής πολιτικής, ο κ. Χένε σημειώνει ότι, σε σύγκριση με άλλες χώρες, η Γερμανία αίρει συστηματικά τα εμπόδια για την επέκταση των ανανεώσιμων πηγών ενέργειας, ενώ αναδεικνύει το ενιαίο εισιτήριο ως παράδειγμα διευκόλυνσης της πρόσβασης στα ΜΜΜ, το οποίο, όπως λέει, θα μπορούσε να υιοθετηθεί και από άλλες χώρες.
</p>
</div>

</div>
</div>]]></description><guid isPermaLink="false">https://liberal.gr/diethni-themata/germania-aneparkis-i-kybernitiki-politiki-gia-klima-ektimoyn-polites-kai-eidikoi</guid><enclosure url="https://static.liberal.gr/styles/liberal_article_image/s3/2023-09/1693916581989_germania.jpg?VersionId=sJpUZRTIJGbJK7ghcEbmOMJsRCBgxNWa&amp;itok=ZzVjkSTz" length="0" type="image/jpeg"/><pubDate>Tue, 05 Sep 2023 15:23:00 -0800</pubDate></item><item><title>Ρωσία: Ένας νεκρός από βομβαρδισμούς στο Μπέλγκοροντ κοντά στα σύνορα με την Ουκρανία</title><link>https://liberal.gr/diethni-themata/rosia-enas-nekros-apo-bombardismoys-sto-mpelgkoront-konta-sta-synora-me-tin</link><description><![CDATA[<div class="row article__body">
<div class="col overflow-hidden js-article-body-wrapper js-article-471145">
<div><p>Ένας άνθρωπος σκοτώθηκε και ένα τραυματίστηκε από τους βομβαρδισμούς των ουκρανικών δυνάμεων την Τρίτη στην περιοχή <strong>Μπέλγκοροντ</strong> της Ρωσίας που συνορεύει με την Ουκρανία, έγραψε ο τοπικός κυβερνήτης <strong>Βιάτσεσλαβ Γκλάντκοφ</strong> στην εφαρμογή ανταλλαγής μηνυμάτων Telegram.
</p>
<p>Το Μπέλγκοροντ έχει δεχθεί συχνά <strong>διασυνοριακά πυρά</strong> κατά τη διάρκεια του 18μηνου πολέμου. Η Ουκρανία συνήθως δεν σχολιάζει τις επιθέσεις στο εσωτερικό της Ρωσίας
</p>
</div>

</div>
</div>]]></description><guid isPermaLink="false">https://liberal.gr/diethni-themata/rosia-enas-nekros-apo-bombardismoys-sto-mpelgkoront-konta-sta-synora-me-tin</guid><enclosure url="https://static.liberal.gr/styles/liberal_article_image/s3/2023-09/1693917943313_ap23197267952138-1.jpg?VersionId=U0ORRh_HGxmlBPdWpQ5kJb2aJ0F7T4CM&amp;itok=R_Uqdxpx" length="0" type="image/jpeg"/><pubDate>Tue, 05 Sep 2023 15:46:00 -0800</pubDate></item><item><title>Ισπανία: Συνεχίζονται οι έρευνες για τρεις αγνοούμενους μετά τις φονικές πλημμύρες</title><link>https://liberal.gr/diethni-themata/ispania-synehizontai-oi-ereynes-gia-treis-agnooymenoys-meta-tis-fonikes-plimmyres</link><description><![CDATA[<div class="row article__body">
<div class="col overflow-hidden js-article-body-wrapper js-article-471147">
<div><p>Η αστυνομία και οι υπηρεσίες διάσωσης συνεχίζουν σήμερα τις <strong>έρευνες</strong> για τρεις <strong>ανθρώπους</strong> που <strong>αγνοούνται</strong> μετά τις καταστροφικές πλημμύρες που έπληξαν την κεντρική Ισπανία, ενώ επανήλθε η κυκλοφορία στο σιδηροδρομικό δίκτυο στο νότιο τμήμα της χώρας.
</p>
<p>Η καταρρακτώδης βροχόπτωση που έπληξε μεγάλες περιοχές της Ισπανίας την Κυριακή και χθες Δευτέρα, οδήγησε στον <strong>θάνατο τριών ανθρώπων</strong> και σε χάος στις μεταφορές, πλημμυρίζοντας δρόμους, συρμούς του μετρό και σιδηροδρομικές γραμμές. Οι μεγαλύτερες ζημιές σημειώθηκαν στις επαρχίες του Τολέδο και της Μαδρίτης στο κέντρο της χώρας.
</p>
<blockquote class="twitter-tweet">
<p dir="ltr" lang="en" xml:lang="en">Spain is hit by a hurricane<br/><br/>The Hurricane Dana and torrential downpours led to severe flooding in Spain. The subway is flooded in <a href="https://twitter.com/hashtag/Madrid?src=hash&amp;ref_src=twsrc%5Etfw">#Madrid</a>.<br/><br/>Residents of the capital and the district of Mancha Alta de Toledo were urged not to leave their homes. <a href="https://t.co/gnGH49lHrA">pic.twitter.com/gnGH49lHrA</a>
</p>
— NEXTA (@nexta_tv) <a href="https://twitter.com/nexta_tv/status/1698617625650061563?ref_src=twsrc%5Etfw">September 4, 2023</a></blockquote>
<p>Οι τοπικές αρχές, το σώμα <strong>αντιμετώπισης εκτάκτων αναγκών</strong> του <strong>στρατού,</strong> πυροσβέστες και αστυνομικοί εργάζονται για να «διασφαλίσουν τη σταθερότητα ενός συστήματος υδροδότησης σε πάνω από 270.000 ανθρώπους στα νότια της Μαδρίτης και του Τολέδο», δήλωσε σε δημοσιογράφους η υπουργός Περιβάλλοντος Τερέζα Ριμπέρα από την περιοχή Αλδέα δελ Φρέσνο, νοτιοδυτικά της Μαδρίτης, η οποία καταστράφηκε από την υπερχείλιση του ποταμού Αλμπέρτσε.
</p>
<blockquote class="twitter-tweet">
<p dir="ltr" lang="en" xml:lang="en">Jesus. This is Spain. And the media has a narrative that this isn’t an emergency, that scientists are activists are overreacting - and we are still in the opening stages of climate collapse. It’s going to get much worse very quickly. <a href="https://t.co/zw3wZB8nUR">pic.twitter.com/zw3wZB8nUR</a>
</p>
— Matthew Todd 🌏🔥 (@MrMatthewTodd) <a href="https://twitter.com/MrMatthewTodd/status/1698615771666985333?ref_src=twsrc%5Etfw">September 4, 2023</a></blockquote>
<p>Αστυνομικοί και πυροσβέστες εξακολουθούν αναζητούν έναν άνδρα, ο οποίος βρισκόταν μαζί με τον γιο του στο αυτοκίνητό τους που παρασύρθηκε στον ποταμό. Το <strong>10χρονο</strong> παιδί <strong>σώθηκε,</strong> αφού κατάφερε να σκαρφαλώσει σε ένα δέντρο.
</p>
<p>Οι άλλοι δύο αγνοούμενοι, στην επαρχία Τολέδο, είναι μια <strong>54χρονη</strong> γυναίκα το όχημα της οποίας παρασύρθηκε ενώ οδηγούσε σε πλημμυρισμένο δρόμο και ένας <strong>83χρονος</strong> που παρασύρθηκε από χείμαρρο λάσπης στη Βιγιαμάντα, δυτικά της Μαδρίτης.
</p>
<p>Ο <strong>διευθυντής σιδηροδρομικών υποδομών</strong> Adif τόνισε ότι το σιδηροδρομικό δίκτυο υψηλής ταχύτητας μεταξύ της Μαδρίτης και της νότιας περιοχής της Ανδαλουσίας επανήλθε το πρωί της Δευτέρας μετά από επισκευές που έγιναν κατά τη διάρκεια της νύχτας στις ζημιές που προκλήθηκαν από την καταιγίδα.
</p>
<p>Η σιδηροδρομική σύνδεση μεταξύ Μαδρίτης και Τολέδο, 70 χιλιόμετρα νότια, παραμένει κλειστή.
</p>
<p> 
</p>
</div>

</div>
</div>]]></description><guid isPermaLink="false">https://liberal.gr/diethni-themata/ispania-synehizontai-oi-ereynes-gia-treis-agnooymenoys-meta-tis-fonikes-plimmyres</guid><enclosure url="https://static.liberal.gr/styles/liberal_article_image/s3/2023-09/1693918812692_capture.PNG?VersionId=n.M_lKi7AUCseiS3EMedo2uUyNE.VhBi&amp;itok=YVWEITNN" length="0" type="image/jpeg"/><pubDate>Tue, 05 Sep 2023 16:01:00 -0800</pubDate></item></channel></rss>